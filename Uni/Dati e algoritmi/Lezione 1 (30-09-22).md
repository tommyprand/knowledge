### Sviluppo di un programma

1. Specifica del problema computazionale (analisi dei requisiti)
2. Sviluppo dell'algoritmo (mediante anche pseudocodice)
3. Analisi dell'algoritmo individuato (correttezza della soluzione e complessità computazionale)
4. Codifica finale del programma mediante un linguaggio di programmazione

---

### Algoritmo

>Un **algoritmo** è una procedura computazionale ben definita che transforma un dato **input** in un **output** eseguendo una **sequenza finita di passi** elementari. L’algoritmo fa riferimento a un **modello di calcolo** (o modello di computazione), ovvero un’astrazione di computer che definisce l’**insieme di passi elementari**.

Un **algoritmo** prende degli **input** per trasformarli in **output**, interagendo con **strutture dati**.

---

### Problema computazionale

> Un **problema computazionale** Π è un insieme di coppie (i,s) dove i (istanza) appartiene a I (dominio delle istanze) e s (soluzione) appartiene a S (dominio delle soluzioni).
> Si richiede che per ogni istanza i ∈ I esistano ≥ 1 soluzioni s ∈ S tali che (i,s) ∈ Π.

Un problema computazionale "abbina" l'input ad una soluzione che sta nell'insieme dei possibili output.
Infatti Π è sottoinsieme del prodotto cartesiano tra l'insieme delle istanze e quello delle soluzioni.

##### Esempio: somma di interi
- I = {(x, y) : x, y ∈ Z}
- S = Z
- Π={((x, y), s) : (x, y) ∈ I, s ∈ S, s = x + y}

##### Esempio: ordinamento di array
- I = {A : A = array di interi}
- S = {B : B = array ordinati di interi}
- Π = {(A, B) : A ∈ I, B ∈ S, B contiene gli stessi interi di A}